1. 臣亮言：先帝創業未半，而中道崩殂。今天下三分，益
2. 州疲敝，此誠危急存亡之秋也！然侍衞之臣，不懈於內；忠
3. 志之士，忘身於外者，蓋追先帝之殊遇，欲報之於陛下也。
4. 誠宜開張聖聽，以光先帝遺德，恢弘志士之氣；不宜妄自菲
5. 薄，引喻失義，以塞忠諫之路也。
6. 宮中、府中，俱為一體；陟罰臧否，不宜異同。若有作
7. 奸、犯科，及為忠善者，宜付有司，論其刑賞，以昭陛下平
8. 明之治；不宜偏私，使內外異法也。
